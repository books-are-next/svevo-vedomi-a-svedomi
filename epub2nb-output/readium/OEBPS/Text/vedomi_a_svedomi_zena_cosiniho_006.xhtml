<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>vedomi_a_svedomi_zena_cosiniho-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="vedomi_a_svedomi_zena_cosiniho-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Předmluva</p>
			<p class="MLP_text_bez1radku_-I- ParaOverride-1">Jsem doktor, o&#160;kterém se v&#160;tomto příběhu leckdy mluví pramálo lichotivě. Kdo se vyzná v&#160;psychoanalýze, ví, co si myslet o&#160;antipatii, kterou ke mně pacient cítí.</p>
			<p class="MLP_text_-I- ParaOverride-1">O&#160;psychoanalýze zde mluvit nebudu, mluví se o&#160;ní dále dost a&#160;dost. Musím se jen omluvit, že jsem svého pacienta měl k&#160;tomu, aby psal svou autobiografii, psychoanalytikové pokrčí nad takovou novotou nos. Byl však starý a&#160;já doufal, že při takovém vzpomínání znovu ožije všechno, co zažil, a&#160;že ta autobiografie bude dobrým úvodem k&#160;psychoanalýze. Tahle myšlenka mi připadá dodnes dobrá, protože mi přinesla nečekané výsledky, a&#160;tyto výsledky by byly ještě větší, kdyby pacient v&#160;nejlepším s&#160;léčením nepřestal a&#160;tím mě nepřipravil o&#160;plody mé dlouhé a&#160;trpělivé analýzy jeho pamětí.</p>
			<p class="MLP_text_-I- ParaOverride-1">Uveřejňuji je ze msty a&#160;doufám, že ho to bude mrzet. Ale ujišťuji ho, že se s&#160;ním ochotně rozdělím o&#160;tučný honorář, který za knihu shrábnu, ovšem jen když bude pokračovat v&#160;léčení. Dával najevo takový zájem o&#160;sebe! Kdyby věděl, co překvapení by pro něho měl komentář ke všem těm pravdám a&#160;lžím, které tu nakupil…!</p>
			<p class="MLP_dopis_podpis ParaOverride-1">Dr. S.</p>
		</div>
</body>
</html>