<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>vedomi_a_svedomi_zena_cosiniho-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="vedomi_a_svedomi_zena_cosiniho-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">Úvod</p>
			<p class="MLP_text_bez1radku ParaOverride-1">Nahlédnout do svého dětství? Dělí mě od něho přes pět desítek let, ale snad by to mé krátkozraké oči dokázaly, jen kdyby tomu světlu, co se z&#160;něho line, nestály v&#160;cestě všemožné překážky, hotové hory&#160;– moje roky a&#160;některé chvíle v&#160;nich.</p>
			<p class="MLP_text ParaOverride-1">Doktor mi doporučil, abych se nedíval umíněně tak daleko. Pro něj je cenné i&#160;to, co se stalo nedávno, hlavně představy a&#160;sny z&#160;včerejší noci. Ale trochu pořádku by v&#160;tom přece jen mělo být, a&#160;tak abych mohl začít <span class="MLP_znak_kurziva_11b">ab ovo</span><span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/vedomi_a_svedomi_zena_cosiniho_007.xhtml#footnote-000">1</a></span></span>, sotva jsem odešel od doktora, který tyto dny odjíždí na delší čas z&#160;Terstu, koupil jsem si a&#160;přečetl jsem si pojednání o&#160;psychoanalýze. Jedině abych mu ulehčil úlohu; není to žádná nesnadná četba, jen hrozně nudná.</p>
			<p class="MLP_text ParaOverride-1">Sedím po obědě pohodlně natažen v&#160;lenošce, v&#160;ruce tužku a&#160;kus papíru. Čelo mám úplně hladké, protože můj duch si nepřipouští nejmenší úsilí. Moje myšlenky jako by se ode mě oddělily. Vidím je. Stoupají, klesají… ale to je taky všechno. Abych jim připomněl, že jsou myšlenkami a&#160;že by se měly nějak projevit, popadnu tužku. A&#160;najednou se mé čelo zkrabatí, protože každé slovo se skládá z&#160;kupy písmen a&#160;neodbytná přítomnost znovu procitá a&#160;zastiňuje to, co bylo.</p>
			<p class="MLP_text ParaOverride-1">Včera jsem se snažil o&#160;co největší uvolněnost. Pokus skončil tím, že jsem neobyčejně hluboce usnul, a&#160;jeho jediným výsledkem bylo velké osvěžení a&#160;zvláštní pocit, že se mi zdálo něco důležitého. Ale co, to jsem zapomněl, to je nenávratně pryč.</p>
			<p class="MLP_text ParaOverride-1">Dík tužce, kterou mám v&#160;ruce, jsem dnes vzhůru. Vidím, mám pocit, že vidím roztodivné obrazy, které nemohou mít s&#160;mou minulostí žádnou spojitost, jako třeba ta lokomotiva supící do kopce a&#160;táhnoucí nekonečnou řadu vagonů. Ví bůh, odkud a&#160;kam jede a&#160;proč se teď ocitla tady!</p>
			<p class="MLP_text ParaOverride-1">V&#160;polospánku si vzpomínám, že se v&#160;tom pojednání tvrdí, že na základě tohoto systému si člověk může vzpomenout dokonce i&#160;na své nejútlejší dětství, když byl ještě v&#160;peřince. Okamžitě se mi před očima vybaví děcko v&#160;peřince, ale proč bych to měl být já? Vůbec se mi nepodobá, naopak, mám dojem, že to je dítě, které se narodilo před několika týdny švagrové a&#160;které nám ukazovali jako nějaký zázrak, protože prý má takové malinkaté ručinky a&#160;takové velikánské oči! Chudáčku malý! Vzpomínat na dětství, to se rozumí! Ale kdybych já tě aspoň mohl nějak upozornit, tebe, který teď prožíváš svá dětská léta, jak je důležité, aby sis je zapamatoval a&#160;prospěl tím jak své inteligenci, tak svému zdraví. Kdypak dospěješ k&#160;poznání, že by bylo dobré, kdyby sis uměl zapsat za uši celý svůj život i&#160;s&#160;tím, co je ti na něm protivné? Ale ty zatím, aniž co víš, zkoumáš v&#160;honbě za rozkoší svůj drobounký organismus a&#160;tvé slastné objevy tě nakonec dovedou k&#160;bolesti a&#160;k&#160;nemoci, do které tě budou hnát i&#160;ti, co by ti nechtěli ublížit. Co dělat? Uchránit tvou kolébku nelze. V&#160;tvém nitru, děťátko, probíhá tajemný proces. Každá minuta, která míjí, tam vhazuje nějakou přísadu. Znamená to pro tebe příliš velkou pravděpodobnost nemoci, protože ne všechny tvé minuty mohou být čisté. A&#160;pak, děťátko, jsi z&#160;krve lidí, které já znám. Minuty, které míjejí teď, jsou možná čisté, určitě však nebyla čistá všechna ta staletí, co tě připravovala.</p>
			<p class="MLP_text ParaOverride-1">A&#160;už zase jsem daleko a&#160;daleko od představ, které přicházejí před spánkem. Zkusím to znovu zítra.</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/vedomi_a_svedomi_zena_cosiniho_007.xhtml#footnote-000-backlink">1</a>  Od počátku (od vejce). <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>